---
title: "کتاب‌خوانی"
categories:
  - life
tags:
  - book
  - reading
---

از نکات مهم قبل از شروع خواندن کتاب، نگاه به نظرات افراد مختلف درباره آن کتاب در جاهای مختلف مانند فیدیبو، طاقچه و برای نمونه‌های خارجی سایت goodReads است. البته نظرات سایت آخر دقیق تر است و در 2 اپ گفته شده بیشتر نظرات توضیح خاصی ندارند و بسیار کلی گفته‌اند.  
برای خواندن کتاب هم کتاب‌خوان و هم کتاب فیزیکی را پیشنهاد می‌کنم. خوبی کتاب‌خوان این است که آن را می‌توانید همراه خود به جاهای مختلف ببرید و جای کمی می‌گیرد مخصوصا الان که کتاب‌های فیزیکی بسیار گران شده است. البته خواندن کتاب بصورت فیزیکی حس خاص خود را دارد. از خوبی‌های دیگر کتاب‌خوان این است که می‌توانید نکات مهم آن را ذخیره کنید و بعدا مطالعه کنید. در کتاب فیزیکی برای این کار یا باید از یک دفتر دیگر برای نوشتن استفاده کنید و یا از نوت موبایل.  
کتاب خواندن توسط موبایل و کامپیوتر را به دلیل نور صفحه اصلا پیشنهاد نمی‌کنم. این نور در بلند مدت بسیار ضرر دارد، مخصوصا اگر بیشتر شب‌ها کتاب می‌خوانید.  

از نکات مهم کتاب‌خوانی نوت برداشتن از کتاب است که پیشنهاد می‌کنم حتما انجام دهید. نوت برداشتن باعث یادگیری بهتر کتاب می‌شود و همچنین بعد از خواندن چند کتاب در یک موضوع می‌توانید نکات مهم هر کدام را کنار هم قرار دهید و اطلاعات کسب شده را به دانش تبدیل کنید.  
برای نوت برداری از اپلیکیشن یا سایت می‌توانید استفاده کنید تا قابلیت جستجو در متن را داشته باشید. نوشتن در کاغذ این مشکل را دارد که نمی‌توان سریع در آن جستجو کرد. بهترین اپلیکشن از نظر من Joplin است که هم اپ موبایل و هم ویندوز دارد و دسته‌بندی در آن نیز بسیار راحت است.  

[joplin](https://trick.mhkarami97.ir/2024/07/10/save_note/)  

[book](https://book.mhkarami97.ir/)  

از مهم‌ترین نکات نخواندن هر کتابی و ارزش قائل شدن برای وقتی که برای خواندن صرف می‌کنید است. همچنین در هر بخشی از کتاب که به این ایده رسیدید کتاب ارزشی برای خواندن ندارد می‌توانید به راحتی کتاب را کنار بگذارید و یا به بخش‌های جلوتر که نکات مهم‌تری دارد بروید.  
لازم نیست کتابی که ارزشی برای خواندن ندارد را تا آخر بخوانید.  

آپدیت:  
جدیدا کتابخوان Boox Go 10.3 را خریده‌ام که از مدل قبلی بسیار بهتر است. مهم‌ترین مورد بزرگ بودن صفحه نمایش و بهتر بودن سرعت در زمان تغییر صفحات است.  
همچنین کتابخوان فوق قلم دارد که البته در زمان خواندن کتاب از فیدیبو کاربرد ندارد.  
کتابخوان فوق دارای نور صفحه نیست که باعث نزدیکی متن به صفحه است که تجربه بسیار بهتری دارد. اگر در تاریکی کتاب نمی‌خوانید که پیشنهاد می‌کنم اینطور باشد این مدل بسیار عالی است.  
دقت کنید که کتابخوان رنگی برای مطالعه مناسب نیست. هم فاصله متن با صفحه زیاد است و هم نیاز است که همیشه نور صفحه روشن باشد که در این صورت تفاوت آن با تبلت بسیار کم است. این مورد هم به دلیل ساختار این نوع کتابخوان است. پس پیشنهاد می‌کنم از نوع سیاه و سفید خریداری کنید.  
داشتن صفحه بزرگ 10 اینچی نیز بسیار بهتر از صفحه کوچکتر است و تجربه خواندن را بهتر می‌کند.  