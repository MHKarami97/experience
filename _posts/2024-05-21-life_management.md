---
title: "مدیریت کارهای روزانه"
categories:
  - work
tags:
  - task
  - work
---

برای کارهای روز خود حتما برنامه‌ای داشته باشید و بدانید که در طول روز چه کارهایی می‌خواهید انجام بدهید.  
برای این کار می‌توانید از Tasks که اپلیکیشنی از گوگل است استفاده کنید.  

[Tasks](https://calendar.google.com/calendar/u/0/r/tasks?pli=1)  

کارهای خود را نیز به 3 بخش روزانه، هفتگی، ماهانه تقسیم کنید و کارهایی که امروز نمی‌خواهید بر روی آنها وقت بگذارید را در 2 بخش دیگر قرار دهید.  
با این کار می‌توانید بدانید که در طول روز تمرکز شما باید برروی چه چیزهایی باشد و کارهای دیگر یا نیازمندی افراد دیگر را انجام ندهید و اولویت خود را مشخص کنید.  
همچنین دیگر لازم نیست تمام کارها را در ذهن خود ذخیره کنید و می‌توانید با نوشتن آنها ذهن خود را برای کارهای دیگر آزاد کنید.  
همچنین می‌توانید به کارهای زیادی نه بگوید، چون اولیت خود را در بخش‌های مختلف تقسیم کرده‌اید و می‌دانید که در صورت کار دیگر از اولیت‌های خود عقب می‌مانید.  

![mhkarami97](/assets/img/life_management/01.jpg)  

اهداف بزرگ خود را هم حتما یادداشت کنید، برای این کار Google Sheet را پیشنهاد می‌کنم. با این کار در یک بخش بزرگتر به تمام کارهای خود جهت می‌دهید و بطور مثال می‌دانید در 1 سال آینده چه کاری باید انجام بدهید.  
نکته مهم این است که اهداف باید کاملا شفاف باشد، بطور مثال بجای هدف خواندن زبان انگلیسی که بسیار کلی است باید هدف را خواندن هر روز 10 لغت انگلیسی انتخاب کنید. با این کار هدف قابل دستیابی و از همه مهم‌تر قابل اندازه‌گیری است و می‌دانید که آیا به سمت هدف حرکت می‌کنید یا نه.  
اهداف خود را مشابه عکس زیر می‌توانید به بخش 3 ماه،  1 سال، 5 سال، 10 سال تقسیم کنید. همچنین برای هر کدام یک اولیت از 1 تا 9 قرار دهید که بدانید بطور مثال در 1 سال ابتدا به کدام هدف باید برسید.  

![mhkarami97](/assets/img/life_management/02.jpg)  

اهداف و تسک‌های خود را هر روز در ابتدا یا انتها شب باید بررسی کنید و برای خود مرور کنید. مرور در آخر شب این خوبی را دارد که شب راحت می‌خوابید و می‌دانید فردا چه کارهایی را باید انجام بدهید و ذهنتان آزاد می‌شود.  