---
title: "نگهداری از ماهی در آکواریوم"
categories:
  - keeping
tags:
  - fish
  - aquarium
---

یکی از علاقه‌های من نگهداری از حیوانات بود که بعد از مدتی تصمیم‌کیری ماهی را از بین موارد مختلف انتخاب کردم.  
ماهی نسبت به دیگر موارد نگهداری راحتتری دارد. بطور مثال حرکت نمیکند،، نیاز به حمام و واکسن ندارد، کم پیش می‌آید که مریض شود و ...

برای شروع آکواریوم دلسا مدل k390 را با توجه به صبحت‌های فروشنده انتخاب کردم. این آکواریوم بصورت پک کامل است و دستگاه اکسیژن و تصفیه و نور را همراه خود دارد و نیاز نیست بصورت جدا آنها را خریدارید کنید.  
این آکواریوم دارای 7 رنگ نور متفاوت است که از دکمه روی آن می‌توانید آنها را تغییر دهید.  
برای پمپ و چراغ دارای برق جدا است که هرکدام را خواستید می‌توانید به برق بزنید.  

[Delsa k390](https://www.digikala.com/product/dkp-10917356/%D8%A2%DA%A9%D9%88%D8%A7%D8%B1%DB%8C%D9%88%D9%85-%D8%AF%D9%84%D8%B3%D8%A7-%D9%85%D8%AF%D9%84-k-390/)  

تا کنون از کلیت آکواریوم راضی بودم که البته چند مشکل دارد که در ادامه بیان می‌کنم.  

برای زیباسازی نیز 2 عدد گیاه مصنوعی، شن سفید و یک کشتی خریداری کردم و داخل آکواریوم قرار دادم.  

![mhkarami97](/assets/img/keeping_fish_in_the_aquarium/03.jpg)  

من ماهی‌های گیاه‌خوار را برای نگهداری انتخاب کردم، نگهداری از ماهی‌های گیاه‌خوار به نسبت آسانتر است. این ماهی‌های بیشتر ماهی آب شیرین هستند و به راحتی می‌توانید آب آنها را خودتان عوض کنید.  
بیشتر ماهی‌های گیاهخوار با یکدیگر سازگار هستند که می‌توانید از فروشنده برای اطمینان بیشتر نوع‌های سازگار را بپرسید.  

ابتدا بیشتر ماهی‌های تایگر‌بارب را خریداری کرده بودم، این ماهی‌های رنگی هستند و ابتدا با توجه به زیبایی آنها را خریداری کرده بودم، متاسفانه بیشتر این ماهی‌ها بعد مدتی مردند. این نوع ماهی خیلی مقاوم نیست و نسبت به تعویض جا و همچنین آب حساس است. پیشنهاد می‌کنم ماهی‌های دیگر بخرید. ماهی‌هایی که اندازه بزرگتری دارند بهتر است و پیشنهاد می‌کنم ماهی‌های ریز نخرید.  

خرید لجن‌خوار یکی از مهم‌ترین موارد است. من برای این آکواریوم 2 عدد متوسط خریداری کردم.  

تقریبا هر 3 هفته یکبار رنگ آب آکواریوم تغییر می‌کند که باید آن را تعویض کرد، نکته مهم این است که آب نباید کلر داشته باشد و خیلی سرد باشد. من 2 دبه 10 لیتری خریداری کردم که در یکی هر دفعه آب می‌ریزیم و از دیگری برای خالی کردن آب آکواریوم استفاده می‌کنم. هردفعه نیاز است 2/3 آب را عوض کنید که همان نزدیک به دبه 10 لیتری است.  
برای این کار یک شلنگ مخصوص نیز تهیه کنید که سر آن یک پمپ مانند دارد که با فشار دادن آن آب در لوله جاری می‌شود.  
زمان خالی کردن نیز با قسمتی که در آب است به شن‌ها ضربه بزنید تا کثیفی‌های آن نیز خارج شوند.  

همانطور که گفته شد آکواریوم بیشتر موارد را دارد، بجز بخاری که نیاز است آن را خودتان بخرید، داشتن یک بخاری کوچک با قدرت کم نیز برای این آکواریوم کافی است. اصولا بیشتر ماهی‌های گیاه‌خوار در آب‌های گرم زندگی می‌کنند و داشتن یک بخاری مهم است.  
برای تصفیه آب نیز نیاز است که چند عدد پد فیلتر نیز خریداری کنید، این ورقه‌ها بصورت زیر است:  

[پد فیلتر](https://www.digikala.com/product/dkp-4362512/%D9%BE%D8%AF-%D9%81%DB%8C%D9%84%D8%AA%D8%B1-%D8%A2%DA%A9%D9%88%D8%A7%D8%B1%DB%8C%D9%88%D9%85-%D9%85%D8%AF%D9%84-n-101235-%D8%A8%D8%B3%D8%AA%D9%87-%DB%B1%DB%B0-%D8%B9%D8%AF%D8%AF%DB%8C/)  

این‌ها را خودتان می‌توانید به اندازه محفظه بالای آکواریوم ببرید و در آن قرار دهید. هر فیلتر را می‌توانید تا یک ماه استفاده کنید، همچنین هر چند روز یکبار آن را باید بشورید تا آشغال‌ها از آن خارج شود و دوباره در جای خود قرار دهید.  
بهتر است برای تصفیه بهتر زغال اکتیو نیز خریداری کنید و در محفظه فیلتر بعد از پد و زیر پد قرار دهید. این کار باعث می‌شود که آب بو نگیرد و رنگ آن نیز عوض نشود.  

[زغال فعال](https://www.digikala.com/product/dkp-1067754/%D8%B0%D8%BA%D8%A7%D9%84-%D8%A7%DA%A9%D8%AA%DB%8C%D9%88-%D9%85%D8%AF%D9%84-hd-%D8%A8%D8%B3%D8%AA%D9%87-200-%DA%AF%D8%B1%D9%85%DB%8C/)  

هر ماه یکبار بهتر است آکواریوم و قطعات آن را تمیز کنید. برای این کار بعد از خاموش کردن قسمت فیلتر و موتور را خارج کنید، بیشتر قطعات آن از هم جدا می‌شوند و می‌توانید آنها را جدا تمیز کنید و سپس بشورید. برای این کار می‌توانید از دستمال کاغذی استفاده کنید و بطور مثال آن را از داخل لوله رد کنید تا تمیز شود. خود موتور نیز جدا می‌شود و می‌توانید داخل آن و پره را تمیز کنید، البته قسمت الکتریکی آن که بالا است جدا نمی‌شود و فقط می‌توانید درپوش پایین آن را بردارید.  

نکته بسیار مهم این است که چه زمان تمیز کردن و چه زمان تعویض آب حتما آکواریوم را از برق بکشید، پمپ در صورت اینکه در آب نباشد سریع می‌سوزد.  

غذای ماهی هم با توجه به اندازه و نوع ماهی‌ها متفاوت است که می‌توانید از فروشگاه بخرید. هر روز نیاز است کمی غذا در حدی که سریع تمام شود و زیاد روی آب نماند، به آکواریوم بریزید. اگر غذا زیادی بریزید باعث می‌شود رنگ آب تغییر کند، بعد از مدتی متوجه می‌شوید که چقدر غذا مناسب است. هرچقدر غذا ریزتر باشد خوردن آن توسط ماهی‌ها راحتتر است. یک یا دو روز در هفته هم نیاز است به ماهی‌ها غذا ندهید. بطور مثال پنجشنبه و جمعه می‌توانید به آنها غذا ندهید.  

از مشکلاتی که این آکواریوم دارد می‌توان به این موارد اشاره کرد:  
قسمت چراغ بعد از چند مدت استفاده به علت تبخیر آب، در قسمت دکمه آن آب جمع می‌شود و سریع نور آن خودش عوض می‌شود. برای درست کردن این مورد باید درپوش آن را از داخل باز کرد و آب را خالی کرد. البته در صورتی که قسمت چراغ را از برق بکشید و فقط چند ساعت در روز روشن بگذارید این مشکل کم پیش می‌آید.  

مشکل مهم دیگر که اوایل با آن مواجه می‌شدم کم بودن قدرت تصفیه و همچنین پمپاژ هوا به داخل بود. بصورتی که بعد از چند ساعت هوا به داخل آب پمپ نمی‌شد. بعد از مدت‌ها راه حل این مشکل را پیدا کردم. در زمانی که آب آکواریوم را عوض می‌کنید نباید تا لبه بالایی آب را پر کنید، یعنی نباید دو قسمت زیر که در عکس آمده هم داخل آب باشد، بلکه این دو قسمت باید بیرون بماند.  

![mhkarami97](/assets/img/keeping_fish_in_the_aquarium/01.jpg)  

![mhkarami97](/assets/img/keeping_fish_in_the_aquarium/02.jpg)  

در صورتی که این دو بخش که یکی بالای موتور و دیگری خروجی آب تصفیه شده است در آب باشد جریان آب بسیار کند می‌شود که باعث می‌شود هوا نیز در آب پمپ نشود. در صورتی که این بخش‌ها بیرون باشد موتور به خوبی کار می‌کند.  

آکواریوم زیبایی خاص خود را دارد و محیط را زیبا می‌کند و همچنین نگهداری کمی دارد و بصورت کلی پیشنهاد می‌کنم تا در خانه یا محل کار یک آکواریوم داشته باشید.  