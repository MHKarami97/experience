---
title: "تعمیر کوادکوپتر"
categories:
  - tools
tags:
  - quadrotor
  - repair
---

یکی از وسایلی که جدیدا خریده بودم اما متاسفانه زمان اولیل استفاده خراب بود، کوادکوپر یا همان پهپاد بود. ظاهرا در همان اولین پرواز یکی از پره‌های وسیله به جایی گیر کرده بود و باعث خراب شدن و نچرخیدن آن شده بود.

پهپاد گفته شده را از فروشگاه اینترنتی خریده بودم، یکی از نکات عجیب این فروشگاه تعداد زیاد امتیازهای مثبت سایت در گوگل بود که بعد از خرید دلیل آن را متوجه شدم، در صورت ثبت امتیاز توسط افراد آنها در خریدهای بعدی از سایت تخفیف دریافت می‌کردند. البته دلیل گفته شده به معنی بد بودن فروشگاه نیست و من فقط تجربه خودم را در این مطلب بیان کرده‌ام.

![mhkarami97](/assets/img/quadrotor/01.jpg)  

به علت نداشتن تجربه قبلی در تعمیر کوادکوپتر با فروشگاه تماس گرفتم و وسیله را برای آنها ارسال کردم که بعد از تاخیر چند روزه در بررسی کالا و تماس دوباره با فروشگاه گفتند که وسیله پرواز کرده است و امکان عوض کردن آن وجود ندارد اما می‌توانند آن را با هزینه 900 هزار تومان تعمیر کنند.

قسمت جالب ماجرا از این نقطه شروع می‌شود که من تصمیم گرفتم این هزینه را نکنم و خودم پهپاد را تعمیر کنم. پس وسیله را از آنها پست گرفتم و بعد شروع به جستجو در اینترنت درباره پهپاد و قطعات آن کردم.

ساختار داخلی اسباب بازی‌ها خیلی شبیه هم هست، بیشترشون آرمیچر دارند که با چرخ دنده قسمت دیگری را می‌چرخوانند. پس شروع به باز کردن وسیله کردم.

![mhkarami97](/assets/img/quadrotor/04.jpg)  

ابتدا فقط یکی از پره‌ها که نمیچرخید را باز کردم تا دلیل نچرخیدن آن را پیدا کنم، برای من پره پایین، چپ نمی‌چرخید. موتورها و پره‌های پهپاد با توجه به جایی که هستند نوع مختلفی دارند تا در جهت مخالف هم بچرخند تا تعادل پهپاد در هوا حفظ شود. بطور مثال پره گفته شده B بود و سیم‌های آبی/قرمز بود. در حالیکه پره بالایی نوع A و سیم‌های سیاه/سفید داشت. پس اگر نیاز به خرید موتور داشتید به این نکته دقت کنید.

اولین موردی که دیدم عدم اتصال چرخ دنده عکس زیر بود که هرکدام آزادانه می‌چرخید اما بطور مثال در پره بالایی این دو به هم متصل بودند. پس شروع به جستجو در اینترنت برای خرید این چرخ دنده کوچک تقریبا زرد رنگ کردم.

![mhkarami97](/assets/img/quadrotor/07.jpg)  

با جستجو متوجه شدم که چرخ دنده گفته شده دارای تعداد پره‌های مختلف و همچنین قطرهای مختلف است. پس مشخصات گفته شده را بدست آوردم. برای پهپاد من این قطعه 12 پره و قطر کلی 3.8 و قطر داخلی 1 که میله داخل آن می‌شود بود. پس از سایت زیر چند عدد از چرخ دنده گفته شده را خریدم:

[چرخ دنده 12T کوادکوپتر هلیشات چرخدنده 12 گام](https://electrastore.ir/%DA%86%D8%B1%D8%AE%D8%AF%D9%86%D8%AF%D9%87-%DA%A9%D9%88%D8%A7%D8%AF%DA%A9%D9%88%D9%BE%D8%AA%D8%B1-12-%DA%AF%D8%A7%D9%85?page=1)
 
اگر شما نیاز به خرید موتور داشتید هم شبیه مورد بالا می‌توانید مشخصات موتور خود را بدست آورید و از اینترنت آن را خریداری کنید:

[موتور هلیکوپتر , کوادکوپتر ,موتور پهباد,ارمیچر کواد,آرمیچر کواد](https://electrastore.ir/%D9%82%D8%B7%D8%B9%D8%A7%D8%AA-%D9%BE%D8%B1%D9%88%D8%A7%D8%B2%DB%8C/%D9%85%D9%88%D8%AA%D9%88%D8%B1-%D9%87%D9%84%DB%8C%DA%A9%D9%88%D9%BE%D8%AA%D8%B1-%DA%A9%D9%88%D8%A7%D8%AF-Coreless)

بعد از تحویل قطعه گفته شده متوجه شدم که قطر داخلی آن کمتر از چرخ دنده موجود است و وارد میله موتور نمی‌شود. پس با سوزن و کبریت برای داغ کردن سوزن و چند بار تلاش قطر آن را بیشتر کردم تا داخل میله بشود.

متاسفانه بعد از وارد کردن آن باز متوجه شدم که چرخ دنده‌ها به هم تماس ندارند و هرکدام جدا می‌چرخند. پس شروع به مقایسه 2 پره مختلف پهپاد کردم. ابتدا جای موتور را کامل تغییر دادم و موتور B را در A قرار دادم تا ببینم مشکل را از اول درست متوجه شده بودم یا نه. در کمال تعجب موتوری که چرخ دنده آن را تغییر داده بودم آنجا درست کار کرد ولی موتور سالم A در بخش پایین درست کار نمی‌کرد.

پس متوجه شدم که از اول قطعه اشتباهی را دلیل مشکل می‌دانستم. پس دوباره شروع به بررسی پره درست خراب کردم. با کمی دقت متوجه شدم که ظاهرا پلاستیک کمی کج شدن است و باعث می‌شود فاصله دو چرخ دنده از هم زیاد بشود. در دو عکس زیر اولی برای قطعه درست است که موتور و میله چرخواننده سمت راست آن موازی هستند و دومی برای قسمت خراب است که کمی کج است.

![mhkarami97](/assets/img/quadrotor/05.jpg)  

![mhkarami97](/assets/img/quadrotor/06.jpg)  

از اینترنت شماره محلی که تعمیرات اسباب بازی و کوادکوپتر را انجام می‌داد بدست آوردم تا از او در این رابطه کمی کمک بگیرم.

![mhkarami97](/assets/img/quadrotor/08.jpg)  

بعد از رفتن به محل گفته شده، قسمت پلاستیکی که کج شده بود را نداشت اما راه حل بسیار ساده‌ای برای تعمیر گفت. طبق گفته او گرما باعث شده است پلاستیک کج شود و دو چرخ دنده به هم نرسند، پس با سشوار و گرم کردن پلاستیک بزرگ نقره‌ای رنگ و کمی کج کردن محلی که موتور وارد آن می‌شود می‌توان این مشکل را حل کرد.

پس به خانه برگشتم و شروع به تلاش دوباره کردم. قطعه را جلو سشوار نگه می‌داشتم و بعد با دست سعی می‌کردم پلاستیک قسمتی که موتور وارد آن می‌شد را به سمت راست بکشم تا موازی قسمت دیگر شود. چند بار این کار را تکرار کردم و بعد برای تست موتور و چرخ دنده را وارد آن کردم. فاصله چرخ دنده‌ها کم شده بود و با هم تماس داشتند اما هنوز کمی فاصله وجود داشت.

راحت‌ترین راهی که  به ذهنم رسید استفاده از چوب کبریت بود، پس آن را با چاقو کم برش دادم و نازک کردم و کنار موتور وارد کردم تا چرخ دنده آن نزدیکتر به چرخ دنده بزرگ بشود. خوشبختانه در این مرحله دو چرخ دنده به هم رسیدند.

![mhkarami97](/assets/img/quadrotor/03.jpg)  

پس با کمی تلاش، یک چوب کبریت و خرید چند چرخ دنده توانستم خودم کوادکوپتر را تعمیر کنم و نیازی به پرداخت هزینه اضافی نداشته باشم و همچنین با قطعات آن برای تعمیرهای آینده آشنا شود.